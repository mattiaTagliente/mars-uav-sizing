### Capitolo 11

# Progettazione habitat non terrestre 

## Requisiti principali di progetto

L'obiettivo della seguente relazione finale consiste nello svolgimento
di un dimensionamento preliminare di un habitat non terrestre. L'habitat
è un sistema che, in determinate condizioni ambientali, svolge una
particolare funzione. Esistono due tipologie: orbitale oppure su una
superficie (stazionato sul posto), abitato oppure non abitato. Nel
nostro caso si è optato per un habitat abitato, stazionato su Marte, con
la finalità di contenere e supportare la vita di una colonia umana. Lo
studio risulta quindi essere fortemente influenzato dalle ricerche
bibliografiche presenti in letteratura e che coinvolgono le principali
agenzie spaziali, università ed enti pubblici nel settore. Nel corso del
processo di dimensionamento saranno valutati tutti i principali aspetti
che possono interessare la vita su un pianeta diverso dalla Terra e che
saranno quindi utili al sostentamento ed allo sviluppo della colonia lì
allocata.

Per fare questo si farà necessariamente affidamento alla traccia
proposta a lezione che riporta in maniera schematica le principali task
da cui iniziare per lo sviluppo del progetto. In particolare, sarà
necessario:

1.  [Definire ambiente operativo]{.underline}: dimensione della colonia
    in termini di persone coinvolte; identificare il sito per la
    costruzione dell'habitat, valutando la possibilità di realizzarlo
    tutto all'esterno dell'ambiente individuato oppure parzialmente
    interrato;

2.  [Identificazione requisiti di progetto e in base a questi fare
    dimensionamento con configurazione iniziale]{.underline}:

-Valutare l'intensità dell'irraggiamento della stella più vicina per un
eventuale sostentamento energetico. Impostare così un dimensionamento
della superficie fotovoltaica necessaria ipotizzando un sistema a ciclo
rigenerativo chiuso che utilizzi H2+O2;

-Dimensionare gli ambienti necessari alla colonia sulla base degli spazi
minimi necessari per permanenze di 12 mesi;

-Stimare lo spessore di materiale utile per la schermatura da radiazione
cosmica e micropolveri;

-Stimare il peso dello strato di ricopertura per il successivo
dimensionamento strutturale;

-Configurare la struttura di supporto determinando le dimensioni tipiche
degli elementi da utilizzare, il loro peso, la scomponibilità.

3.  [Verifica FEM]{.underline};

4.  [Tracciare trittico dell'habitat]{.underline};

5.  [Studio di fattibilità Drone Marziano e relativo hangar]{.underline}

-Ipotesi di missione e dimensionamento preliminare;

-Sistemi di sorveglianza e comunicazione

### Capitolo 12 

# Dimensionamento della colonia 

## Numero di persone coinvolte

> Dal punto di vista della definizione preliminare del numero iniziale
> di coloni da coinvolgere ed integrare nell'habitat è innanzitutto
> necessario sottolineare come lo sviluppo di un habitat non terrestre
> si fondi essenzialmente sulla capacità dei coloni di autosostentarsi;
> ciò dovrà essere effettuato per mezzo di rigorose mansioni che ognuno
> di essi dovrà portare a termine per il corretto funzionamento di tutti
> gli apparati della struttura. Per fare questo è stato immaginato di
> selezionare il numero iniziale di coloni in base alle capacità di
> ognuno di essi di portare il necessario contributo alla colonia. In
> particolare, sono state selezionate dodici mansioni chiave che un
> determinato numero di coloni dovrà portare a termine, ognuna delle
> quali sarà dunque legata ad un ruolo professionale specifico:

1\. Supporto vitale -- Atmosfera e Gas

Gestisce produzione di ossigeno, rimozione di CO₂ e controllo della
qualità dell'aria. Assicura che l'habitat resti respirabile e sicuro in
ogni condizione. Numero addetti considerati pari a due, uno principale e
uno backup cross-trained in quanto il sistema è critico.

2\. Acqua -- Trattamento e Riciclo

Recupero, depurazione e riciclo dell'acqua da condensazione, urine e
rifiuti. Mantiene un ciclo idrico quasi chiuso per ridurre i
rifornimenti dalla Terra.

Numero addetti considerati pari a due per avere monitoraggio continuo ed
eventuali interventi di riparazione.

3\. Controllo Ambientale (temperatura, pressione, umidità)

Mantiene condizioni interne stabili e abitabili tramite sistemi termici,
pressurizzazione e regolazione dell'umidità. Cruciale per comfort e
sicurezza strutturale. Numero addetti considerati uguale a due.

4\. Produzione Alimentare

Gestisce serre, idroponica e aeroponica per coltivare cibo fresco.
Include manutenzione delle coltivazioni, ottimizzazione della luce e
gestione di nutrienti e parassiti. Numero coloni considerati pari a tre,
per avere una maggiore rotazione e per i periodi di picchi stagionali.

5\. Gestione Rifiuti e Riciclo Materiali

Tratta rifiuti organici e inorganici, converte scarti in materiali
riutilizzabili e riduce la produzione di rifiuti. Supporta un ciclo
quasi chiuso di risorse. In questo caso solo un addetto considerato
perché il sistema è automatizzato.

6\. Energia -- Produzione e Stoccaggio

Controlla pannelli solari, eventuali reattori, sistemi di batterie e
distribuzione elettrica. Garantisce potenza continua e gestione dei
picchi energetici. Si considerano un tecnico principale più uno di
backup.

7\. Protezione Strutturale e Schermatura Radiativa

Ispeziona la struttura dell'habitat, verifica integrità e schermatura da
radiazioni e micrometeoriti. Include manutenzione preventiva di scudi e
moduli pressurizzati.

Si considera solo un addetto che ispeziona ed effettua eventuali
upgrade.

8\. Manutenzione e Riparazioni (Meccanica/Elettronica)

Interviene su qualunque guasto di sistemi, habitat, rover, antenne e
infrastrutture. È il reparto più flessibile e critico per garantire
continuità operativa. Si considera un team specializzato composto da tre
coloni.

9\. Logistica e Gestione Risorse

Tiene inventario di materiali, ricambi, cibo, componenti e attrezzature.
Pianifica consumi, rifornimenti e distribuzione interna. Basta solamente
un addetto.

10\. Salute e Medicina

Responsabile delle cure mediche, monitoraggio fisiologico, emergenze e
supporto psicologico. Mantiene la salute fisica e mentale
dell'equipaggio per missioni di lunga durata. Numero addetti pari a due,
un medico e un infermiere/paramedico.

11\. Comunicazioni e Controllo Missione

Gestisce i collegamenti con la Terra, la rete locale e il coordinamento
delle operazioni quotidiane. Pianifica attività scientifiche, EVA e
manutenzioni critiche.

Si considerano due coloni.

12\. EVA e Operazioni di Superficie

Comprende astronauti addestrati a svolgere lavori all'esterno:
manutenzioni, installazioni, esplorazione, campionamenti e gestione dei
rover. Se ne preferiscono due (uno se ci sono altri cross-trained).

A queste dodici mansioni, si aggiunge quella della leadership, svolta da
un colone che rappresenta la figura centrale di riferimento e
coordinamento generale.

In conclusione, il numero totale necessario stimato è di 24 coloni,
idoneo all'habitat che si vuole realizzare, ovvero un habitat medio
autosufficiente e resiliente. Si è optato per utilizzare alcuni coloni
backup cross-trained, cioè coloni in grado di svolgere più di una
mansione, così da ridurre il numero totale di membri dell'equipaggio,
aumentare la resilienza in caso di imprevisti, garantire turni continui
24 ore ogni giorno.

### Capitolo 13

# Identificazione del sito per lo sviluppo della colonia 

Al fine di procedere con lo sviluppo del progetto preliminare di una
colonia non terrestre, è necessario sottolineare innanzitutto quale
habitat si intende considerare. In questa trattazione si è scelto di
sviluppare l'analisi per la realizzazione di una colonia sul pianeta
Marte. Tale scelta deriva da un'attenta valutazione delle potenzialità
che questo pianeta sta mostrando nei recenti sviluppi dell'esplorazione
spaziale; la sua principale peculiarità che lo rende adatto allo
sviluppo umano è la sua similitudine con la Terra, oltre alla
considerevole presenza di acqua ghiacciata sotto la superficie. A ciò si
aggiunge la presenza del Sole, che rende possibile l'installazione di
pannelli fotovoltaici necessari alla generazione di energia essenziale
per lo sviluppo della colonia, senza contare un livello di attrazione
gravitazionale che rende più agevoli le operazioni sulla superficie.

Indubbiamente Marte presenta anche aspetti notevolmente critici per lo
sviluppo di una colonia, come l'elevato livello di radiazioni e il
possibile impatto di micropolveri o detriti che possono causare danni
alle strutture o agli stessi abitanti durante le operazioni esterne.
Tenendo conto di tutte queste caratteristiche, risulta fondamentale, per
la definizione preliminare dello sviluppo di una futura colonia su
Marte, la scelta del sito su cui avviare le procedure di colonizzazione.
Anche nelle fasi iniziali del progetto è infatti necessario attribuire
il giusto peso alla selezione del punto sulla superficie marziana che
sia in grado di soddisfare gli opportuni requisiti per lo sviluppo della
colonia. Tali requisiti riguardano la vicinanza a depositi d'acqua in
forma ghiacciata sotto la superficie, e aspetti più legati alla
costruzione delle strutture abitabili, come la presenza di un'area
sufficientemente pianeggiante, la possibilità di utilizzare rocce o
polveri locali per la costruzione delle strutture, e la possibilità di
interrare parzialmente gli habitat per massimizzare la protezione da
detriti, micropolveri e radiazioni.

A questo scopo è utile fare riferimento alla vasta quantità di materiale
presente in letteratura, come ad esempio un articolo riportato su Global
Science \[4\], in cui viene sottolineata l'importanza della presenza di
acqua per la costruzione di colonie marziane. In particolare, nello
stesso articolo viene dato il giusto peso al lavoro svolto dagli
scienziati del Planetary Science Institute riguardo alla mappatura
dettagliata della presenza di acqua sulla superficie del pianeta Marte,
ossia il progetto SWIM -- Subsurface Water Ice Mapping. Secondo tale
progetto, «combinando 20 anni di dati raccolti dalle sonde Mars Odyssey,
Mars Reconnaissance Orbiter e Mars Global Surveyor» \[4\], è stato
possibile ottenere una mappatura su larga scala della presenza di acqua
nel sottosuolo marziano. Questo lavoro di analisi dei dati è stato
inoltre riportato in un articolo pubblicato dalla NASA dal titolo *SWIM
Map Shows Subsurface Water Ice on Mars* \[8\], così come in un articolo
condiviso dal Jet Propulsion Laboratory intitolato *Where Should Future
Astronauts Land on Mars? Follow the Water* \[3\]. In entrambi i
contributi di giornalismo scientifico viene evidenziato come uno dei
principali fattori in grado di influenzare la scelta per future
operazioni di colonizzazione o esplorazione sia proprio la presenza o
meno di acqua. Essa risulta infatti fondamentale sia per lo sviluppo
della colonia, in quanto risorsa da prelevare per il sostentamento degli
abitanti, sia per la possibile produzione di carburante sfruttando
l'idrogeno presente naturalmente nella molecola dell'acqua.

<figure>
<img src="media/image1.png" style="width:5.17361in;height:2.36667in"
alt="Immagine che contiene cerchio, schermata, diagramma Il contenuto generato dall&#39;IA potrebbe non essere corretto." />
<figcaption><p>Figura 13.1: SWIM - Subsurface Water Ice Mapping
[4]</p></figcaption>
</figure>

![Immagine che contiene testo, schermata, Composizione digitale, arte Il
contenuto generato dall\'IA potrebbe non essere
corretto.](media/image2.jpeg){width="5.4375in" height="2.61875in"}Come
evidente dalla rappresentazione in Figura 13.1, l'area geograficamente
più interessante per un possibile sviluppo di una colonia potrebbe
trovarsi alle latitudini più settentrionali; si può quindi fare
riferimento all'Arcadia Planitia o alle valli della Deuteronilus Mensae.
Per migliorare la selezione e la verifica del sito più adatto, è inoltre
possibile utilizzare il tool Mars Water Resource Maps, elaborato dalla
NASA, che rappresenta lo strumento più aggiornato riguardo la mappatura
dell'acqua sul pianeta.

Figura 13.2: Mars Water Resource Maps, \[11\]

![Immagine che contiene testo, schermata, Composizione digitale,
Software multimediale Il contenuto generato dall\'IA potrebbe non essere
corretto.](media/image3.jpeg){width="5.596527777777778in"
height="2.8340277777777776in"} Figura 13.3: Arcadia Planitia

![](media/image4.jpeg){width="7.095138888888889in"
height="2.7715277777777776in"}La stessa area potenziale è stata oggetto
anche di un lavoro pubblicato da Universe Today, intitolato Mid-Latitude
Glaciers on Mars Could Supply Water to Human Explorers \[19\], nel quale
si sottolinea nuovamente l'importanza della presenza di acqua per lo
sviluppo di una colonia, con un particolare interesse per la regione
dell'Arcadia Planitia.

Figura 13.4rappresentazione della presenza di acqua sulla superficie di
Marte \[19\]

Un'interessante alternativa che può essere considerata come possibile
sito per lo sviluppo di una colonia su Marte è illustrata nel lavoro
ideato da ABIBOO Studio e pubblicato sulla rivista Domus, dal titolo
Nüma, una città su Marte \[17\], nel quale viene affrontato il tema
della definizione di un'area che possa costituire la base per lo
sviluppo umano. In questo contributo viene proposta come area di
interesse la regione del Valles Marineris, che offre una naturale
protezione contro le radiazioni e le temperature estreme del pianeta.
Tale lavoro può essere affiancato all'articolo pubblicato dalla rivista
Ingegno, Marte: i migliori progetti BIM di case in stampa 3D premiati
dalla NASA \[18\], nel quale vengono affrontati temi molto importanti
per lo sviluppo di una colonia, come le tecniche di costruzione delle
strutture mediante stampa 3D.

Entrambe le aree sono oggetto di studio per future missioni e piani di
colonizzazione, con particolare attenzione alla sostenibilità e all'uso
delle risorse locali. La scelta del sito dipenderà dalla combinazione di
fattori quali l'accesso all'acqua, la protezione ambientale e la
facilità di costruzione. Tuttavia, data la maggiore quantità di
informazioni e dati disponibili in letteratura, si è deciso di
considerare la prima opzione come il sito preliminare per lo sviluppo
della colonia.

  ---------------------------------------------------------------------------------------------
  **Sito**      **Latitudine**   **Longitudine**   **Maglia**    **Lunghezza**   **Diametro**
  ------------- ---------------- ----------------- ------------- --------------- --------------
  Arcadia       47°11′24″ N      175°47′24″ W      MC-02 Diacria 1872 km         1871,97km
  Planitia                                                                       

  ---------------------------------------------------------------------------------------------

Tabella 13.1: Scelta del sito preliminare per lo sviluppo della colonia

### Capitolo 14

# Dimensionamento della superficie fotovoltaica

L'obiettivo è quello di poter stimare, in prima approssimazione, la
superficie di pannellatura necessaria al sostentamento della colonia.
Per far ciò si è utilizzata tale equazione:

*E~tot~* = *η · q~M~ · A · T*

da cui si esplicita la nostra incognita finale:

> *A* = *[Etot]{.underline}*

*η · q~M~ · T*

[Spiegazione e calcolo dei singoli termini presenti
nell'equazione]{.underline}:

- *q~M~* = rappresenta l'irraggiamento solare su Marte; è il flusso
  energetico incidente per metro quadro. Infatti, è innanzitutto
  necessario procedere andando a considerare le specifiche condizioni di
  illuminazione presenti sulla superficie marziana così come tutta una
  serie di caratteristiche uniche nel pianeta, ampiamente descritte in
  letteratura e dalla NASA stessa \[16\], e che possono in qualche modo
  influenzare il dimensionamento ed in generale la progettazione
  preliminare per lo sviluppo della colonia.

È possibile dunque considerare innanzitutto la distanza media di Marte
dal Sole, rappresentante la principale fonte di illuminazione e quindi
di energia solare presente, posta a circa 1.524 AU \[16\]. A partire
dunque da tale informazione è possibile stimare il valore della costante
solare su Marte, ovvero la quantità di energia per metro quadrato che,
trasportate dalla onde elettromagnetiche della luce, raggiunge la
superficie. Essa diminuisce con il quadrato della distanza dal Sole, per
cui, mentre sulla Terra è stimata essere pari a circa 1361 W/m\^2, è
possibile aspettarsi che su Marte sarà inferiore. Si può dunque
procedere considerando che

*m*2

Costante Solare su Marte = Costante Solare sulla Terra \*
$\frac{1}{(1,524)\hat{}2}\ $W/m\^2

Da cui si ottiene circa 590 W/m\^2 in accordo con quanto ci si poteva
aspettare.

*m*2

In realtà il valore così ottenuto rappresenta un'approssimazione ideale,
bisogna infatti tenere conto della sottile atmosfera di Marte, composta
prevalentemente da diossido di carbonio, azoto ed argon \[16\] che,
seppur in maniera limitata, riduce la radiazione solare che
effettivamente raggiunge la superficie marziana. È possibile dunque
stimare una perdita iniziale pari al 5% della radiazione stimata
precedentemente. Si ottiene dunque un valore della costante solare su
Marte pari a circa 560 W/m\^2.

*m*2

- T = è il tempo di esposizione durante il quale viene raccolta
  l'energia.

Per poter stimare le ore di giorno presenti ad Arcadia Planitia è
possibile fare riferimento al potente strumento *Rise/Set/Transit Times
for Major Solar System Bodies and Bright Stars* prodotto
dall'**Astronomical Applications Department** in grado di stimare
l'orario medio di alba e tramonto della maggior parte dei corpi celesti
del Sistema Solare.

<figure>
<img src="media/image5.png" style="width:7.48403in;height:3.02153in"
alt="Immagine che contiene testo, schermata, Carattere Il contenuto generato dall&#39;IA potrebbe non essere corretto." />
<figcaption><p>Figura 14.1 Stime delle ore di alba e tramonto su Arcadia
Planitia</p></figcaption>
</figure>

Dalla tabella si osserva come, nella data odierna (considerata come
riferimento e media generale), il Sole sorga alle 20.34 e tramonti alle
4.52; si può considerare allora un tempo pari a 8 ore e 18 minuti di
luce al giorno.

- *η =* rendimento delle celle fotovoltaiche delle pannellature.

Andiamo a considerare la tipologia di pannellatura fotovoltaica da
utilizzare per l'impianto di generazione energetica. Si può ad esempio
considerare l'utilizzo di celle fotovoltaiche a Gallio-Arsenio (Ga-As)
rappresentanti lo stato dell'arte per applicazioni spaziali. Si può in
questo modo considerare un rendimento delle stesse realisticamente
approssimabile a circa η ≈ 0.2.

- Etot = energia totale prodotta o ricavata dal sistema.

Al fine di ottenere una stima appropriata della copertura fotovoltaica
necessaria è oltre modo importante poter stimare il quantitativo di
energia necessaria al sostentamento della colonia.

Si è considerato il consumo di 6 kWh per persona, distribuiti in questo
modo:

2 kWh per il supporto vitale, 2 kWh per illuminazioni/ sistemi
elettrici/ comunicazioni, 1 kWh per il cibo e infine 1 kWh per
attrezzature scientifiche e rover.

Dopodiché per il calcolo di Etot diurno, che è quello che ci interessa
nella formula, bisogna moltiplicare per il numero di persone presenti
nella colonia e per il numero di ore solari giornaliere (entrambi questi
dati sono stati calcolati precedentemente).

È possibile dunque stimare un consumo di energia di circa 1778
kWh/giorno.

In conclusione, la stima della superficie della pannellatura:

> *A* = *[Etot]{.underline}* = 1285 *m*^2^
>
> *η · q~M~ · T*

Ovviamente il risultato così ottenuto rappresenta un valore
assolutamente di stima in prima approssimazione della superficie
fotovoltaica necessaria, non sono infatti state valutate le perdite
associate alla conversione del ciclo rigenerativo, così come le
problematiche relative alle batterie ed elettrolizzatori, inoltre
sarebbe possibile considerare le perdite di linea associate al trasporto
dell'energia; tutte queste considerazioni portano così a sovrastimare il
risultato ottenuto attraverso una procedura di ridondanza.

### Capitolo 15

# Dimensionamento ambienti 

La colonia presa in considerazione, come detto in precedenza, è
costituita da un totale di 24 persone. Risulta fondamentale dunque
eseguire un dimensionamento di quelli che saranno gli ambienti
all'interno dell'habitat che ospiteranno tali individui, per una
permanenza di 12 mesi. Tali ambienti dovranno contenere i servizi
primari per il comfort e la sopravvivenza di chi vi soggiornerà, tenendo
anche in conto l'aspetto psicologico di ciascun individuo, fondamentale
per missioni a lungo termine come questa.

L'habitat è costituito da un totale di **8 cupole**, di cui una più
ampia adibita alle coltivazioni e gestione dell'acqua e 7 a fini
abitativi e di ricerca, collegate tra loro da dei corridoi. Ogni cupola
è adibita a una funzione diversa. Si è scelta, come forma geometrica per
il dimensionamento di tutte le cupole, una sfera ellissoidale con un
abbassamento del 30%, per migliorare stabilità e interramento. In
particolare, si è scelta la seguente suddivisione:

4 cupole per camere da letto e spazi privati

Sono state considerate dunque 6 persone per ogni cupola, per il totale
di 24. Bisogna ora calcolare il volume e la superficie della base
circolare di ogni singola cupola. Consultando i criteri utilizzati da
NASA/ESA, si è considerato un volume minimo abitabile per singolo
individuo di 30 m\^3, quindi

V (richiesto) = 6 x 30 m\^3 = 180 m\^3

Essendo una geometria sferica ellissoidale si useranno le seguenti
formule:

$V = \frac{2}{3}\pi a^{2}h$ $S = \pi a^{2}$

dove a è il raggio in pianta della cupola e h l'altezza della cupola.

Per il dimensionamento si è scelto un raggio a = 5m, quindi h = 0.7 x a
= 3.5m, di conseguenza V = 182 m\^3 S = 78.5 m\^2

(valore adeguato e consono a quanto scritto prima).

La suddivisione e il dimensionamento degli spazi di questa prima cupola
è fondamentale anche per il benessere psicologico degli astronauti che
ci vivranno. Infatti, un soggiorno di 12 mesi in un ambiente totalmente
isolato e lontano dai legami terrestri, in compagnia di individui
sconosciuti in spazi pressoché ristretti, comporta la necessità di avere
degli spazi privati., anche al fine di evadere dallo stress degli
impegni di missione ed evitare eventuali conflitti con il resto del
gruppo. Questo primo ambiente comprende anche i servizi igienici.

cupola per cucina e spazi comuni

La sua struttura è accogliente e funzionale, progettata per favorire
interazioni e attività condivise. Questo ambiente comprende la zona
cucina, con i vari elementi ed elettrodomestici necessari e la zona
pranzo. La cucina ha un design multifunzionale, con stazioni di lavoro
modulari che possono essere adattate a diverse necessità, e ha un
sistema di conservazione con dispense pressurizzate e a temperatura
controllata.

In tale ambiente è compresa anche la gestione dei rifiuti, in cui la
spazzatura viene sigillata in

sacchi di plastica, i rifiuti metabolici sono messi in appositi
compartimenti e i rifiuti organici vengono convertiti in composti per i
sistemi di coltivazione.

Per il suo dimensionamento è stato considerato un volume necessario
simultaneo per la presenza di quindici persone:

V (richiesto) = 15 x 30 m\^3 = 450 m\^3

Si è scelto un raggio a = 7m, quindi h = 0.7 x a = 4.9m, di conseguenza

V = 501 m\^3 S = 154 m\^2

cupola per relax ed esercizio fisico

Questo ambiente è utilizzato per supportare il benessere mentale e
fisico degli astronauti durante la missione. Al suo interno sono
presenti una zona relax, con divani ergonomici e una zona per esercizio
fisico, con attrezzature (tapis roulant, cyclette, pesi) progettate per
funzionare in condizioni di gravità ridotta. Sono presenti anche
pannelli digitali che simulano paesaggi terrestri, per creare una
connessione con la Terra. Tale ambiente è di fondamentale importanza per
ciascun abitante per due aspetti:

*Aspetto psicologico*: serve a permettere a ciascun individuo di avere
un'area dove potersi momentaneamente liberare dallo stress dovuto alle
attività di missione o alla lontananza da casa. In questa area è
possibile inoltre rinforzare il legame del gruppo, evitando il formarsi
o progredire di eventuali conflitti interni, causati eventualmente anche
dalla gerarchia dei ruoli.

*Aspetto fisiologico*: l'esposizione a lungo termine in condizioni di
gravità ridotta, come quella marziana, causano diverse problematiche al
corpo umano, quali perdita di muscolatura, perdita di forza,
demineralizzazione ossea e alterazione del sistema neuro-vestibolare.
Per questo motivo, nell'area riservata all'esercizio fisico, gli
astronauti possono allenare la loro capacità aerobica e anaerobica al
fine di limitare tali alterazioni, che possono anche influire
negativamente in eventuali attività di missione, come EVA. Queste
alterazioni vengono limitate anche con il semplice movimento
dell'astronauta sul suolo marziano, poiché la tuta che indossa è dotata
di appositi sistemi di corde e molle, che gli permettono di stimolare i
muscoli (soprattutto posturali) anche semplicemente camminando o
svolgendo attività quotidiane.

Il range del volume richiesto per questa cupola è tra i 500-700 m\^3.

Per il dimensionamento si è scelto un raggio a = 7.5m, quindi h = 0.7 x
a = 5.25m, di conseguenza V = 615 m\^3 S = 176.6 m\^2

cupola per laboratori e ricerca

Questo ambiente è costituito da banchi di lavoro, apparecchiature di
analisi e altri strumenti ai fini di ricerca scientifica. All'interno di
esso si portano avanti differenti tipologie di attività:

*Ricerca biologica*: possibilità di coltivare piante in ambienti
marziani, analisi della crescita di microorganismi in condizioni simili
a quelle del pianeta e monitoraggio degli effetti della gravità ridotta
sugli organismi viventi.

*Analisi chimica e geologica*: test sui campioni di suolo marziano per
identificare la presenza di acqua, minerali e potenziali risorse
utilizzabili per la costruzione o l'energia e sviluppo di tecniche di
estrazione per la produzione locale di ossigeno.

*Sperimentazione tecnologica*: test di materiali e dispositivi in
condizioni di bassa pressione e temperature marziane.

*Supporto alle operazioni esterne*: funzione di centro di controllo per
missioni robotiche o EVA e coordinamento di operazioni su Marte.

Il range del volume richiesto per questa cupola, considerando otto
postazioni da lavoro è tra i 400-600 m\^3.

Per il dimensionamento si è scelto un raggio a = 7m, quindi h = 0.7 x a
= 4.9m, di conseguenza V = 501 m\^3 S = 154 m\^2

cupola per coltivazioni e gestione dell'acqua

Questo ambiente ospita serre che massimizzano l'uso dello spazio
verticale grazie a scaffalature modulari per la coltivazione su più
livelli e sensori che monitorano costantemente parametri come pH,
nutrienti, umidità del suolo, temperatura e crescita delle piante. È
inoltre costituito da un sistema di raccolta, trattamento e
distribuzione dell'acqua.

*Raccolta*: serbatoi per immagazzinare acqua proveniente dall'esterno o
prodotta dal riciclo.

*Trattamento*: impianti di filtrazione per eliminare impurità e
ottimizzare l'uso agricolo.

*Riciclo*: sistemi chiusi che recuperano l'acqua traspirata dalle piante
o prodotta dagli scarti dell'habitat.

Per il dimensionamento si è scelto un raggio a = 9m, quindi h = 0.7 x a
= 6.3m, di conseguenza V = 1068 m\^3 S = 255 m\^2

I valori ricavati per ciascuna cupola sono riassunti nella tabella
seguente:

  -----------------------------------------------------------------------------------
  **Tipologia cupola**       **Raggio     **Altezza     ** Superficie     **Volume
                              (m)**      ellissoidale  base circolare   ellissoidale
                                            (m)**         (m\^2)**        (m\^3)**
  ------------------------ ------------ -------------- --------------- --------------
  **Alloggi**                   5            3.5            78.5            182

  **Cucina+mensa**              7            4.9             154            501

  **Relax+sport**              7.5           5.25          176.6            615

  **Laboratorio**               7            4.9            154             501

  **Coltivazione+acqua**        9            6.3            255             1068
  -----------------------------------------------------------------------------------

  : Tabella 15.1: Dimensioni degli ambienti

Si ricorda che i valori della terza colonna sono legati alla superficie
calpestabile; nella realtà si considera la superficie utile $\approx$
0.8 x πa\^2 , che tiene conto di tutte le parti occupate da impianti, da
arredi fissi, e la questione per la quale ai bordi della cupola le
altezze sono ridotte.

## Dimensionamento dei corridoi

Le dimensioni dei corridoi che collegano le cupole dell'habitat
dipendono da vari fattori, tra cui la funzione del corridoio, la
sicurezza strutturale, la protezione dall'ambiente esterno e
l'efficienza nell'uso dello spazio e delle risorse.

Per definirne la **larghezza**, ci si è basati sui seguenti fattori
ritenuti importanti:

-Consentire il passaggio di due persone contemporaneamente o di piccoli
veicoli, rendendo il traffico bidirezionale efficiente;

-Situazioni di evacuazione di emergenza.

Per definire l'**altezza**, invece, sono stati presi in considerazioni i
seguenti parametri:

-permettere una comoda altezza per il passaggio di persone anche con
tute spaziali o attrezzature;

-favorire una sensazione di spazio, utile per il benessere psicologico
in un ambiente chiuso;

-offrire maggiore comfort e possibilità di inserire canalizzazioni e
impianti sopraelevati.

La **lunghezza** dipende dalla distanza tra le cupole, che è stata
ipotizzata dai 15 ai 20 metri, ma si cerca di mantenerli
sufficientemente brevi per ridurre materiali di costruzione, esposizione
elevata e consumo energetico.

Di seguito si riportano le dimensioni stimate:

**Larghezza interna**: 2.5 m

**Altezza**: 2.8 m

**Lunghezza**: 18 m

Inoltre, si è assunto un layout a hub centrale, dove:

Cupola cucina/mensa come nodo centrale, e da lì partono quattro corridoi
verso le cupole residenziali, uno verso il laboratorio, uno verso la
zona relax e uno verso la coltivazione/acqua.

Totale collegamenti: **7 corridoi principali**.

###  Capitolo 16 

# Progettazione della schermatura esterna

In questa sezione verrà trattata la progettazione preliminare della
copertura necessaria per l'esistenza dell'habitat. Tale schermatura
dovrà essere in grado di:

-proteggere gli equipaggiamenti interni e i coloni che altrimenti
verrebbero

danneggiati dalle radiazioni ionizzanti;

-supportare gli sbalzi termici caratteristici del pianeta marziano;

-fungere da scudo di impatto dalle micropolveri della superficie del
pianeta.

Maggiore sarà la durata della missione, più essenziale sarà l'elemento
schermante.

La trattazione che seguirà avrà la finalità di stimare lo spessore,
necessario per proteggere l'intero habitat, e determinare i materiali
che lo compongono.

## 16.1 Problemi ambientali da mitigare su Marte

Come accennato già nell'introduzione, la progettazione di un habitat
umano su Marte richiede una particolare attenzione alle condizioni
ambientali estreme del pianeta, che rappresentano uno dei principali
fattori limitanti per una permanenza prolungata dell'uomo. Tra questi,
le più significative sono le radiazioni ionizzanti, l'assenza di un
campo magnetico globale e la ridotta densità atmosferica, le quali
espongono la superficie marziana a un flusso elevato di raggi cosmici
galattici ed eventi solari.

Quando si analizza il problema delle radiazioni, bisogna specificare
cosa rappresenta la Dose, ovvero la quantità di energia assorbita dalla
materia (caratterizzante il trasferimento di energia):

D = dE / dm

La misura della Dose sull'uomo prende il nome di Sievert (Sv).

Consultando i livelli medi registrati dal *Radiation Assessment
Detector* della missione [Curiosity]{.underline} ha permesso di stimare
l'ammontare delle suddette radiazioni a circa 210 microgray (*µGy/day*),
oppure 255.5 millisievert all'anno (*mSv/year*) \[12\].

I livelli di radiazione soprariportati rappresentano dunque una stima
media dell'effetto delle radiazioni sulla superficie marziana, tale
valore deve essere necessariamente confrontato con il limite imposto da
normativa per il mantenimento del benessere dell'astronauta. È noto,
infatti, che il limite imposto dalla NASA in riferimento al rischio di
incorrere in problematiche, anche mortali, a causa di radiazioni, o
REID, viene fisato al 3% per cancro indotto all'esposizione nel corso
dell'intera carriera \[7\]. Questo valore si traduce a circa 600 mSv per
una missione di lunga durata come può essere quella in esame. Ciò rende
ancora più evidente la necessità di assegnare un'appropriata schermatura
alle strutture abitative e di lavoro, oltre che eventualmente
programmare dei limiti per operazioni extraveicolari.

A ciò si aggiungono forti sbalzi termici giornalieri e stagionali, con
temperature che possono variare di oltre cento gradi (-125 °C durante la
notte e -20 °C presenti di giorno), nonché il rischio di impatti da
micrometeoriti e l'azione abrasiva delle polveri durante le tempeste di
sabbia. Tali condizioni rendono indispensabile l'adozione di soluzioni
di protezione avanzate per garantire la sicurezza e la sopravvivenza
dell'equipaggio e soprattutto decidere quali sono i materiali da
prendere in considerazione.

## 16.2 Strategia generale di schermatura dell'habitat

In assenza di una protezione naturale paragonabile a quella terrestre,
la schermatura dell'habitat non può essere affidata a un singolo
materiale o a una soluzione puramente tecnologica, ma deve essere
concepita come un sistema passivo multistrato. La strategia più
efficace, ampiamente supportata dalla letteratura scientifica e dagli
studi delle agenzie spaziali, prevede l'interramento parziale o totale
delle strutture abitative e l'impiego della regolite marziana come
principale elemento schermante. Questa scelta consente di ridurre la
massa da trasportare dalla Terra, migliorare la sicurezza nel lungo
periodo e aumentare la resilienza dell'habitat, sfruttando risorse già
disponibili in loco secondo i principi dell'In-Situ Resource
Utilization.

## 16.3 Scelta dei materiali

> Per poter discutere in maniera quanto più approfondita possibile la
> trattazione che porterà alla definizione del materiale costituente la
> copertura degli ambienti dell'habitat, verrà fatto ampio riferimento
> al lavoro pubblicato su **AIP Advances** dal titolo *Effectiveness of
> radiation shields constructed from Martian regolith and different
> polymers for human habitat on Mars* \[10\], il qua- le rappresenta una
> più che appropriata linea guida nella scelta e determinazione del
> materiale associato al rispetto dei requisiti di sicurezza,
> affidabilità e fattibilità definiti. Nel corso della trattazione,
> vengono approfondite le principali cause per le quali risulta essere
> necessaria la pro- gettazione di una copertura appropriata, tra queste
> risulta ovviamente l'aspetto delle radiazioni ed, in secondo luogo,
> anche in risposta ad aspetti di robustezza strutturale; nello
> specifico: «Questo articolo mira a studiare l'efficacia
> dell'attenuazione della dose degli scudi contro le radiazioni
> costruiti con regolite marziana e altri materiali leggeri, idrogeno,
> che possiedono elevata resistenza alla trazione, bassi coefficienti di
> conduttività termica e flessibilità \[10\]».

![Immagine che contiene testo, Diagramma, linea, diagramma Il contenuto
generato dall\'IA potrebbe non essere
corretto.](media/image6.jpeg){width="4.701388888888889in"
height="2.379861111111111in"} Figura 16.1: Radiazioni considerate \[10\]

> Ai fini di procedere con lo studio sperimentale e statistico per la
> definizione del materiale utile allo scopo, viene innanzitutto
> specificata la geometria della copertura che tale materiale aiuterà
> nella costituzione. In particolare, si farà riferimento ad un habitat
> a cupole, esattamente come nella seguente trattazione, in quanto «la
> costruzione di una cupola richiede meno materiali rispetto a quella di
> altre forme aventi lo stesso volume racchiuso. La curvatura di una
> cupola consente di utilizzare i materiali in modo efficiente, con il
> risultato di un processo di costruzione più economico ed efficiente.
> Le strutture a forma di cupola massimizzano lo spazio interno. Senza
> spigoli vivi o pareti verticali, all'interno del rifugio è disponibile
> più spazio utilizzabile grazie al minor spreco di spazio. Ciò è
> particolarmente importante in ambienti confinati, come gli habitat
> spaziali, dove ogni metro quadrato conta per aree abitative,
> lavorative e di stoccaggio. La forma curva della cupola facilita un
> flusso d'aria efficace e una ventilazione naturale. Poiché non ci sono
> angoli, bordi o colonne, c'è meno resistenza e turbolenza dell'aria,
> il che porta ad una migliore circola- zione dell'aria all'interno del
> modulo abitativo. Riducendo la richiesta di sistemi di ventilazione
> aggiuntivi e il relativo consumo energetico, questo flusso d'aria
> naturale può aumentare l'efficienza energetica. La forma a cupola
> distribuisce il carico in modo uniforme, consentendo una migliore
> capacità di carico e stabilità e riduce il rischio di cedimenti
> strutturali o punti deboli \[10\]».
>
> Un importante aspetto da tenere in considerazione risulta essere
> inoltre l'aspetto economico e di fattibilità per la costruzione degli
> ambienti necessari ed ampiamente definiti delle sezioni prece- denti.
> In particola una soluzione di ottimo consiste nel considerare la
> possibilità di sfruttare le ampie fonti di materiale presenti
> naturalmente sulla superficie marziana, in particolare la regolite.
>
> «L'utilizzo della regolite marziana come materiale da costruzione non
> solo riduce la necessità di spedizioni di merci dalla Terra a Marte
> costose e ad alta intensità energetica, ma consente anche lo sviluppo
> di un'infrastruttura autosufficiente su Marte. Inoltre, l'utilizzo di
> materiali locali pro- muove la sostenibilità e riduce l'impronta
> ecologica delle attività umane su Marte \[10\]».
>
> Una possibile configurazione schematica della cupola e della sua
> copertura viene proposta di seguito.

<figure>
<img src="media/image7.jpeg" style="width:5.6625in;height:2.21806in"
alt="Immagine che contiene testo, design Il contenuto generato dall&#39;IA potrebbe non essere corretto." />
<figcaption><p>Figura 16.2: Schematizzazione della cupola e del
materiale di copertura</p></figcaption>
</figure>

Come, dunque, evidente dalla rappresentazione riportata in Figura 16.3,
verrà presa in considerazione la possibilità di utilizzare un materiale
composito costituito su più strati composti da regolite marziana stessa,
prelevata dal sito di sviluppo della colonia, così come possibili altri
materiali aggiuntivi in grado di fornire sostegno strutturale e
protettivo all'habitat.

![Immagine che contiene testo, schermata, numero,
Carattere](media/image8.png){width="4.68125in"
height="2.790277777777778in"}Possibili materiali da considerare sono
schematizzati di seguito

Figura 16.3: Materiali analizzati per la copertura degli ambienti
abitativi \[10\]

> Tramite delle procedure sperimentali e statistiche si è così cercato
> di individuare quale tipologia di combinazione di materiale permetteva
> una schermatura di ottimo dagli effetti delle radiazioni, i risultati
> ottenuti dal gruppo di ricerca sono di seguito riportati:

<figure>
<img src="media/image9.png" style="width:4.62119in;height:9.09982in"
alt="Immagine che contiene testo, diagramma, linea, Parallelo Il contenuto generato dall&#39;IA potrebbe non essere corretto." />
<figcaption><p>Figura 16.4: Risultati ottenuti in termini di schermatura
dalle radiazioni con diverse combinazioni di materiali
[10]</p></figcaption>
</figure>

> Dai risultati così ottenuti di evince un chiaro andamento univoco per
> ognuna delle combinazioni di materiale selezionate in fase di
> sperimentazione in relazione al contributo di protezione per
> differenti tipologie di radiazioni presenti sulla superficie marziana.
> Si può però osservare che «in entrambi gli studi con configurazioni e
> condizioni diverse, l'idruro di litio (LiH) ha mostrato una maggiore
> riduzione della dose rispetto agli altri materiali \[10\]». Tuttavia,
> così come evidenziato nello studio stesso, la sperimentazione
> effettuata risulta essere solo in primo punto di partenza per definire
> effettivamente in maniera univoca un possibile materiale che
> costituisca una copertura completa da tutti i possibili fattori di
> danneggiamento presenti sulla superficie di Marte insieme con una
> adeguata ottimizzazione dello spesso in termini di impatto sul peso
> della copertura stessa.

![Immagine che contiene testo, schermata, design Il contenuto generato
dall\'IA potrebbe non essere
corretto.](media/image10.jpeg){width="3.7968744531933507in"
height="1.4859372265966755in"}

Figura 16.5: Confronto in termini di riduzione delle radiazioni tra le
differenti combinazioni di materiali analizza e l'alluminio \[10\]

## 16.4 Spessori e prestazioni della schermatura

Facendo tesoro dei risultati riportati nel corso della trattazione e
pubblicati su AIP Advances con il titolo Effectiveness of radiation
shields constructed from Martian regolith and different polymers for
human habitat on Mars \[10\], è possibile considerare, in prima
approssima- zione, una copertura costituita da sola regolite marziana e
idruro di litio LiH in grado, come da sperimentazione, di ridurre gli
effetti delle radiazioni presenti sulla superficie marziana.

+---------------------+---------------------+---------------------+----------+
| Materiale           | Massa Superficiale  | Densità             | Spessore |
+=====================+=====================+=====================+==========+
| Regolite            | 10 g/cm^2^          | 1*.*5 *−* 2 g/cm^3^ | 3 m      |
|                     |                     |                     |          |
| Idruro di litio     | 5 g/cm^2^           | 0*.*82 g/cm^3^      | *≈*      |
| (LiH)               |                     |                     | 2*.*1 cm |
+---------------------+---------------------+---------------------+----------+
| Spessore Totale                                                 | 3*.*2 m  |
+-----------------------------------------------------------------+----------+

: Tabella 16.6: Stratificazione di materiali per schermatura su Marte

La protezione principale dell'habitat è affidata a uno spesso strato di
regolite marziana compattata che ricopre le cupole. Studi sperimentali e
simulazioni condotte in ambito NASA ed ESA indicano che uno spessore di
circa tre metri di regolite consente di ridurre in modo significativo la
dose annua di radiazioni assorbite, portandola a livelli compatibili con
una permanenza umana di lunga durata. Oltre alla funzione
radioprotettiva, questo strato svolge un ruolo fondamentale nella
stabilizzazione termica dell'habitat, grazie all'elevata inerzia termica
del materiale, contribuendo a ridurre i carichi sui sistemi di controllo
ambientale e migliorando l'efficienza energetica complessiva.

## 16.5 Soluzione complessiva adottata

Complessivamente, la soluzione adottata prevede una schermatura
multistrato con uno spessore totale dell'ordine di tre--tre metri e
mezzo, risultante dalla combinazione del guscio pressurizzato interno e
della copertura in regolite. Tale configurazione consente di ottenere un
ambiente abitativo sicuro, stabile e sostenibile, in grado di proteggere
efficacemente l'equipaggio dalle radiazioni, dagli sbalzi termici e
dagli impatti esterni. Integrata con la geometria ribassata delle cupole
ellissoidali e con l'organizzazione modulare dell'habitat, questa
strategia rappresenta una soluzione ottimale per la realizzazione di una
colonia marziana di media dimensione, idonea a garantire la
sopravvivenza e il benessere dell'equipaggio nel lungo periodo.

### Capitolo 17

# Analisi degli elementi finiti
